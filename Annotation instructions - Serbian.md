# Uputstva korišćena u anotaciji STS.news.sr korpusa
Ovaj dokument sadrži srpsku verziju uputstava korišćenih u anotaciji srpskog korpusa kratkih novinskih tekstova za određivanje semantičke sličnosti (*STS.news.sr*).
Opšta uputstva su identična onima koja su korišćena u anotacijama skupova podataka sa [*SemEval* zajedničkih zadataka na temu određivanja semantičke sličnosti kratkih tekstova (2012-2017)](http://ixa2.si.ehu.es/stswiki/index.php/Main_Page).
Međutim, ovaj dokument sadrži drugačije primere za svaku od ocena.
Pored toga, umesto jednog primera za svaku ocenu, navedena su po tri primera za svaku ocenu - zaključeno je da ovo povećava razumljivost zadatka i kvalitet anotacije.
Primeri su preuzeti iz *MSRPar* (2012) i *Headlines* (2013-2016) delova anotiranih *SemEval* STS korpusa na engleskom, a zatim su profesionalno prevedeni na srpski.

# Uporedite značenja dva iskaza

## Uputstva
Dva iskaza mogu da znače istu stvar čak i ako koriste vrlo drugačije reči ili fraze.
Nasuprot tome, dva iskaza koja su na prvi pogled veoma slična u pogledu izbora reči, fraza i ukupne strukture mogu imati veoma različita značenja.

Vaš zadatak je da uporedite dva iskaza i odredite vrstu odnosa koji postoje između njihovih značenja/poruka (tj. između onoga šta oni kažu o/na šta se odnose u svetu).

Da biste uspešno sproveli ovaj zadatak zamislite situacije koje iskazi opisuju i kontrastirajte ono što je sadržano u prvom sa onim što je sadržano u drugom iskazu.

Da li se iskazi odnose na istu osobu, radnju, događaj, ideju ili stvar?
Da li su iskazi slični ali se razlikuju u pogledu bilo manjih bilo većih detalja?

Saveti:
* Budite precizni u ocenjivanju i pokušajte da izbegnete da se previše oslanjate na samo jednu od kategorija (npr. nemojte da samo većinu parova obeležite kao „uglavnom ekvivalentne“ ili „grubo govoreći ekvivalentne“)
* Vodite računa o suptilnim razlikama između parova koje imaju važan uticaj na to šta se opisuje ili govori.
* Ignorišite gramatičke greške i loše sročene stvari dokle god ti faktori ne zamagljuju značenje koje iskaz treba da prenese.

## Ocene i primeri
* (5) – Dve rečenice su potpuno ekvivalentne jer znače istu stvar.
    * Buš planira da se u sredu sastane sa izraelskim premijerom Arijelom Šaronom i novim palestinskim premijerom Mahmudom Abasom u jordanskoj luci Akaba.

      Naredne srede, Buš će se sastati sa izraelskim premijerom Arijelom Šaronom i novim palestinskim liderom Mahmudom Abasom u Akabi, Jordanu.

    * Kažu da će zarade u predstojećem drugom kvartalu biti naročito važne u pružanju smernica investitorima.

      Kažu da će izveštaji o zaradama u drugom kvartalu biti ključni u davanju tih smernica investitorima.

    * Kasnije je saznao da je incident izazvalo Konkordovo probijanje zvučnog zida.

      Kasnije je otkrio da je zabrinjavajući incident izazvalo Konkordovo snažno probijanje zvučnog zida.

* (4) – Dve rečenice su uglavnom ekvivalentne, ali se neki nevažni detalji razlikuju.
    * Kratka, problematična košarkaška karijera Rikija Klemonsa u Misuriju je završena.

      Misuri je izbacio Rikija Klemonsa, okončavajući njegovu prolematičnu karijeru u tom timu.

    * Nekoliko država i savezna vlada kasnije su usvojile slične ili strože zabrane.

      Sledeći primer Kalifornije, nekoliko država i savezna vlada usvojile su slične ili oštrije zabrane.

    * „Na osnovu našeg prvobitnog izveštaja, čini se da je ovo bio školski primer sletanja imajući u vidu date uslove“, rekao je Berk.

      Berk je rekao: „Bio je to školski primer sletanja imajući u vidu date uslove.“

* (3) – Dve rečenice su ekvivalentne grubo govoreći, ali se neke važne informacije razlikuju/nedostaju u jednoj od rečenica.
    * Po treći put tokom četiri godine, šumski požari su primorali park na zatvaranje.

      Po treći put za četiri godine, zbog šumskih požara zatvoren je nacionalni park Mesa verde, jedini park u zemlji posvećen drevnim ruševinama.

    * Parovi, američka verzija britanske hit komedije, dobiće udarni termin četvrtkom u 9:30 uveče.

      Parovi, američka verzija britanske hit komedije, biće prikazivana četvrtkom, u paru sa Prijateljima.

    * Selenski se spustio niz zid i iskoristio dušek da se prebaci preko bodljikave žice.

      Selenski je iskoristio dušek da se uspenje uz tri metra visoku bodljikavu žicu, rekao je Fiši.

* (2) – Dve rečenice nisu ekvivalentne, ali dele neke detalje.
    * Kompanija nije iznela detalje o troškovima zamene i popravki.

      Ali zvaničnici kompanije očekuju da troškovi radova na zameni dostignu milione dolara.

    * Prema izvorima, u preliminarnim izveštajima navodi se da ti muškarci nisu viđeni zajedno na aerodromu.

      Ovi muškarci su imali pakistanske pasoše i navodno su viđeni zajedno na aerodromu ranije iste večeri, rekli su izvori iz policije.

    * Kineski ledolomac je skrenuo sa kursa prema sumnjivim objektima.

      Kineski patrolni avion je pronašao „sumnjive objekte“.

* (1) – Dve rečenice nisu ekvivalentne, ali se odnose na istu temu.
    * Sirija je apelovala na izbeglice da se vrate.

      Krhko primirje je stupilo na snagu u Siriji.

    * Islamista Morsi je pobedio na egipatskim predsedničkim izborima.

      Al-Šater će se kandidovati na predsedničkim izborima u Egiptu.

    * Japanski premijer je pozvao na bržu obradu otpada od cunamija.

      Japan obeležava godinu dana od nesreće prouzrokovane zemljotresom i cunamijem.

* (0) – Dve rečenice se odnose na različite teme.
    * Potres umerene jačine zabeležen je u centralnom Sredozemlju.

      Kandidat umerene struje pobedio je na predsedničkim izborima u Iranu.

    * Jedna osoba je ubijena u verskim sukobima u Libanu.

      180 ljudi je poginulo u zemljotresu u Iranu.

    * Avion Malezija erlajnsa srušio se na rusko-ukrajinskoj granici.

      SAD tvrde da Rusija grupiše vojsku na ukrajinskoj granici.
